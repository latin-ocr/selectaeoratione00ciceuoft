DE snm-„crum 481

dam senectuti gratiam, quae efficeret, ut id non liberet, quod non
oporteret. Impedit enim consilium voluptas, rationi inimica3 ac
mentis (ut ita dicam) praestringit oculos3 nechabet ullum cum
virtute commercium. Invitus quidem feci, ut fortissimi viri, T.
Flaminini, fratrem L. Flamininum ὲ senatu ejicerem, septem annis
post quam consul fuisset: sed notandam putavi libidinem: ille
enim, cnm esset consul, in Gallia exoratus in convivio Ξι scorto est,
ut securi feriret aliquem eorum, qui in vinculis essent, damnati rei
capitalis. Hic, Tito fratre suo censore, qui proximus ante me fue-
rat, elapsus est: mihi vero et Flacco neutiquam probari potuit
tam flagitiosa et tam perdita libido, quae cum probro privato con-
jungeret imperii dedecus.

XIII. Saepe audivi a majoribus natu qui se porro pueros a
senibus audisse dicebant, mirari solitum C. Fabricium, quod, cnm
apud regem Pyrrhum legatus esset, audisset a Thessalo Cinea,
esse quemdam Athenis, qui se sapientem profiteretur3 eumque
dicere, Omnia, quae faceremus, ad voluptatem esse referenda:
quod ex eo audientes, Manium Curium et T. Coruncanium,
optare solitos, ut id Samnitibus ipsique Pyrrho persuaderetur3
quo facilins vinci possent, cum se voluptatibus dedissent. Vix-
erat Manius Curius cum P. Decio, qui, quinquennio ante eum
consulem, se pro republica quarto consulatu devoverat: norat
eumdem Fabricius: norat Coruncanius: qui, cum ex sua vita,
tum ex ejus, quem dico, P. Decii facto, judicabant esse profecto
aliquid natura pulchrum atque praeclarum, quod sua sponte
peteretur, quodque, spreta et contempta voluptate, optimus
quisque sequeretur. Quorsum igitur tam multa de voluptate?
quia non modo vituperatio nulla, sed etiam summa laus, se-
nectutis est, quod ea voluptates nullas magnopere desiderat.
'Caret epulis, exstructisque mensis, et frequentibus poculis? cae
ret ergo etiam vinolentia, et cruditate et insomniis. Sed, si
aliquid dandum est voluptati, quoniam ej us blanditiis non facile
obsistimus, (divine enim Plato escam malorum voluptatem ap-
pellat, quod ea videlicet homines capiantur, ut hamo pisces)
quamquam immoderatis epulis careat senectus, modicis tamen con-
viviis delectari potest. C.Duillium, Marci filium,qui Poenos classe
primus devicerat, redeuntem a coena senem saepe videbam puer:
delectabatur crebro funali et tibicine3 quae sibi nullo exemplo
privatus sumpserat: tantum licentiae dabat gloria. Sed quid ego
alios? ad me ipsum jam revertar. Primum, habui semper sodales.
Sodalitates autem, me quaestore, constitutae sunt, sacrisldaeis Mag-
nae Matris acceptis. Epulabar igitur cum sodalibus omnino mo-
dice3 sed erat quidam fervor aetatis3 qua progrediente, omnia fiunt
indies mitiora3 neque enim ipsorum conviviorum delectationem
voluptatibus corporis magis, quam coetu amicorum et sermonibus,
metiebar. Bene enim maj ores nostri accubitionem epularum ami-

