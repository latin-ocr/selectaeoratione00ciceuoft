m: AnnemA. 499

et ab eis ita amantur, ut facile earum sensus appareat3 quod in
homine multo est evidentius; primum, ex est caritate quae est
inter natos et parentes, quae dirimi, nisi detestabili scelere, non poa
test: deinde, cum similis sensus exstitit amoris, si aliquem nacti
sumus, cujus cum moribus et natura congruamuS, quod in eo

uasi lumen aliquod probitatis et virtutis perspicere videamur.
{libii est enim amabilius virtute, nihil, quod magis alliciat ad
diligendum: quippe cum, propter virtutem et probitatem, eos
etiam, quos nunquam vidimus, quodam modo diligamus. Quis
est, qui C. Fabricii, Manii Curii, non cum caritate aliqua et bene-
volenti-21 memoriam usurpet, quos nunquam viderit? Quis autem
est, qui Tarquinium Superbum, qui Sp. Cassium, Sp. Melium,
non oderit? Cum duobus ducibus de imperio in Italia decerta-
tum, Pyrrho et Hannibale: ab altero, propter probitatem ejus,
non nimis alienos animos habemus: alterum, propter crudelitatem,
semper haec civitas oderit.

IX. Quod si tanta vis probitatis est, ut eam, vel in eis quos nun-
quam vidimus, vel (quod maj us est) in hoste etiam, diligamu83 quid
mirum, si animi hominum moveantur, cum eorum, quibuscum usu
conjuncti esse possunt‚virtutem et bonitatem perspicere videantur?
Quamquam confirmatur amor et beneficio accepto, et studio per-
specto, et consuetudine adjuncta3 quibus rebus ad illurn primum
motum animi et amoris adhibitis, admirabilis quaedam exardescit
benevolentiae magnitudo: quam si qui putant ab imbecillitate pro-
ficisci, ut sit, per quem quique assequatur, quod desideret3 humi-
lem sane relinquunt et minime generosum (ut ita dicam) ortum
amicitiae, quam ex inopia atque indigentia natam volunt. Quod si
ita esset3 ut quisque minimum in se esse arbitraretur, ita ad ami-
citiam esset aptissimus3 quod longe secus est. Ut enim quisque
sibi plurimum confidit, et ut quisque maxime virtute et sapientia
sic munitus est, ut nullo egeat, suaque omnia in se ipso posita judi-
cet, ita in amicitiis expetendis colendisque maxime excellit. Quid
enim Africanus indigens mei? minime, hercle3 ac ne ego qui·
dem illius 3 sed ego admiratione quadam virtutis ejus, ille
vicissim opinione fortasse nonnulla, quam de meis moribus ha-
bebat, me dilexit; auxit benevolentiam consuetudo. Sed, quam-
quam utilitates multae et magnae consecutae sunt, non sunt
tamen ab earum spe causae diligendi profectae. Ut enim be-
nefici liberalesque sumus, non ut exigamus gratiam (neque
enim beneficium foeneramur, sed natura propensi ad liberali-
tatem sumus); sic amicitiam, non spe mercedis adducti, sed,
quod omnis ejus fructus in ipso amore inest, expetendam puta-
mus. Ab iis, qui pecudum ritu ad voluptatem omnia referunt,
longe dissentimus: nec mirum: nihil enim altum, nihil magnifi-
cum ac divinum, suspicere possunt, qui suas omnes cogitationes
abjecerunt in rem tam humilem, tamque contemptam. Quamobff

2 M

