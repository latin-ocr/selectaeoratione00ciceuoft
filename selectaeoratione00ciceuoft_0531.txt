Dr: sensero-re. 480

quidem hostis honore sepulturoe carere passus est; sed legiones no-
stras (quod scripsi in Originibus) in eum saepe locum profectas
alacri animo et erecto, unde se nunquam redituras arbitrarentur.
Quod igitur adolescentes, et ii quidem non solum indocti, sed
etiam rustici, contemnunt, id docti senes extimescent? Omnino,
ut mihi quidem videtur, studiorum omnium satietas vitae facit sa-
tietatem. Sunt pueritiae certa studia: num igitur ea desiderant
adolescentes? Sunt et ineuntis adolescentiae: num ea constans jam
requirit aetas, quae media dicitur? Sunt etiam hujus aetatis; ne
ea quidem quaeruntur a senectute. Sunt extrema quaedam studia
senectutis. Ergo, ut superiorum aetatum studia. occidunt, sic oc-
cidunt etiam senectutis: quod cum evenit, satietas vitae tempus
maturum mortis affert.

XXI. Equidem non video, cur, quid ipse sentiam de morte,
non audeam vobis dicere: quod eo melius mihi cernere videor,
guo ab ea propius absum. Ego vestros patres, P. Scipio, tuque,

. Laeli, viros clarissimos, mihique amicissimos, vivere arbitror,
et eam quidem vitam, quae est sola vita nominanda. Nam, dum
sumus in his inclusi compagibus corporis, munere quodam neces-
sitatis et gravi opere perfungimur. Est enim animus coelestis ex
altissimo domicilio depressus, et quasi demersus in terram, locum
divinae naturae aeternitatique contrarium. Sed credo deos im-
mortales sparsisse animos in corpora humana, ut essent, qui terras
tuerentur, quique, coelestium ordinem contemplantes, imitarentur,
eum vitae modo atque constantia. Nec me solum ratio ac disputa-
tio impulit, ut ita crederem3 sed nobilitas etiam summorum phi-
losophorum et auctoritas. Audiebam Pythagoram, Pythagoreos-
que, incolas paene nostros, (qui essent Italici philosophi quondam
nominati,) nunquam dubitasse, quin ex universa mente divina de-
libatos animos haberemus: demonstrabantur mihi praeterea, qnae
Socrates supremo vitae die de immortalitate animorum disseruisset,
is, qui esset omnium sapientissimus oraculo Apollinis judicatus.
Quid multa? sic mihi persuasi, sic sentio, cum tanta celeritas ani-
morum sit, tanta memoria praeteritorum, futurorumque pruden-
tia, tot artes, tantae scientiae, tot inventa, non posse eam natu-
ram, quae res eas contineat, esse mortalem3 cumque semper agi-
tetur animus, nec principium motus habeat, quia se ipse moveat,
ne finem quidem habiturum esse motas, quia nunquam se ipse sit
relicturus: et, cum simplex animi natura esset, neque haberet in
se quidquam admixtum dispar sui atque dissimile, non posse eum
dividi3 quod si non possit, non posse interire : magnoque esse ar-
gumento, homines scire pleraque ante quam nati sint, quod jam,
pueri, cnm artes difficiles discant, ita celeriter res innumerabiles
arripiant, ut eas non tum primum accipere videantur, sed, reminis.
ci, et recordari.. Haec Plato noster.

