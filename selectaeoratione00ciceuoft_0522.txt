430 DE SENECTUTE.

cumque defendi, nunc quam maxime conficio orationes: jus
augurum, pontificum, civile, tracto: multum etiam Graecis li-
teris utor; Pythagoreorumque more, exercendae memoriae gra-
tia, quid quoque die dixerim, audierim, egerim, commemoro
vesperi. Hae sunt exercitationes ingenii, haec curricula mentis:
in his desudans atque elaborans, corporis vires non magnopere
desidero: adsum amicis; venio in senatum frequens, ultroque
affero res multum et diu cogitatas3 easque tueor animi, non cor-
poris, viribus 3 quae si exsequi nequirem, tamen me lectulus oblec-
taret meus ea ipsa cogitantem, quae jam agere non possem ε sed,
ut possim, facit acta vita: semper enim in his studiis laboribus-
que viventi non intelligitur, quando obrepat senectus: ita senS1m
sine sensu aetas senescit3 nec subito frangitur, sed diuturnitate ex-
stinguitur.

XII. Sequitur tertia vituperatio senectutis, qued eam carere
dicunt voluptatibus O praeclarum munus aetatis, si quidem id
aufert nobis, quod est in adolescentia vitiosissimum! Accipite
enim, optimi adolescentes, veterem orationem Archytae Taren-
tini, magni in primis et praeclari viri, quae mihi tradita est,
cum essem adolescens Tarenti cum Q. Maximo. Nullam capi-
taliorem pestem, quam corporis voluptatem, hominibus dicebat
a natura datam: cujus voluptatis avidae libidines temere et
,effrenate ad potiundum incitarentur. Hinc patriae proditiones,
hinc rerumpublicarum eversiones, hinc cum hostibus clandestina
colloquia, nasci3 nullum denique scelus, nullum malum facinus
esse, ad quod suscipiendum non libido voluptatis impelleret: stupra
vero, et adulteria, et omne tale flagitium, nullis illecebris excitari
aliis, nisi voluptatis. Cumque homini sive natura, sive quis deus,
nihil mente praestabilius dedisset3 huic divino muneri ac dono
nihil esse tarn inimicum, quam voluptatem: nec enim, libidine
dominante, temperantiae locum esse, neque omnino in voluptatis
regno virtutem posse consistere: quod quo magis intelligi pos-
-set, fingere animo jubebat, tanta incitatum aliquem voluptate
corporis, quanta percipi posset maxima: nemini censebat fore
dubium, quin tamdiu, dum ita gauderet, nihil agitare mente,
nihil ratione, nihil cogitatione, consequi posset. Quocirca nihil esse
tam detestabile, tamque pestiferum, quam voluptatem: siqui-
dem ea cum major esset atque longior, omne animi lumen ex-
stingueret. Haec cum C. Pontio Samnite (patre ejus, a quo,
Caudino proelio, Sp. Postumius, T. Veturius, consules, superati
sunt) locutum Archytam, Nearchus Tarentinus, hospes noster,
qui in amicitia populi Rom. permanserat, se a majoribus natu
vaccepisse dicebat, curn quidem ei sermoni interfuisset Plato Athe-
niensis3 quem Tarentum venisse, L. Camillo, Appio Claudio
consulibus, reperio. Quorsum haec? ut intelligatis, si voluptatem

adspernari ratione et sapientia non possemuS, magnam haben-

