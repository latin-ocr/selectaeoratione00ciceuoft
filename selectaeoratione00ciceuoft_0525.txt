DE sannorum. 483

set, Centone Tuditanoque consulibus, usque ad adolescentiam
meam processit aetate. Quid de P. Licinii Crassi et pontificii et
civilis juris studio loquar? aut de huj us P. Scipi011is‚qui his paucis
diebus Pontifex Maximus factus est? Atqui eos omnes, quos
commemoravi, liis studiis flagrantes senes vidimus. M. vero Ce-
thegum (quem recte Samiae medullam dixit Ennius) quanto
studio exerceri in dicendo videbamus, etiam senem! Quae sunt igi-
tur epularum, aut ludorum, aut scortorum, voluptates cum his vo-
luptatibus comparandae ’ἶ Atque haec quidem studia doctrinae3 quae
quidem prudentibus et bene institutis pariter cum aetate crescunt;
ut honestum illud Solonis sit, quod ait versiculo quodam (ut ante
dixi), senescere se multa indies addiscentem qua voluptate animi
nulla certe potest esse major.

XV. Venio nunc ad voluptates agricolarum, quibus ego incre-
dibiliter delector; quae nec ulla impediuntur senectute, et mihi
ad sapientis vitam proxime videntur accedere: habent enim ra-
tionem cum terra, quae nunquam recusat imperium, nec unquam
sine usura reddit, quod accepit3 sed alias minore, plerumque
majore cum foenore: quamquam me quidem non fructus modo,
sed etiarn ipsius terrae vis ac natura delectat3 quae, cum gremio
mollito ac subacto semen sparsum excepit, primum id occaecatum
cohibet: ex quo occasio, quae hoc efficit, nominata est3 deinde
tepefactum vapore et compressu suo diffindit, et elicit herbescen-
tem ex eo viriditaten13 quae, nixa fibris stirpium, sensim adoles-
cit, culmoque erecta geniculato, vaginis jam quasi pubescens
includitur; ὲ quibus cum emerserit, fundit frugem spici ordine
structam, et contra avium minorum morsus [munitur] vallo arista-
rum. Quid ego vitium satus, ortus, incrementa, commemorem?
Satiari delectatione non possum, ut meae senectutis requietem ob-
lectamentaque pernoscatis ; omitto enim vim ipsam omnium
quae generantur ὲ terra3 quae ex fici tantulo grano, aut ex acino
vinaceo, aut ex caeterarum frugum ac stirpium minutissimis
seminibus, tantos truncos ramosque procreat. Malleoli, plantae,
sarmenta, viviradices, propagines, nonne ea efficiunt, ut quem-
vis cum admiratione delectent? Vitis quidem, quae natura ca.-
duca est, et, nisi fulta sit, ad terram fertur3 eadem, ut se erigat,
claviculis suis, quasi manibus, quidquid est nacta, complectitur:
quam, serpentem multiplici lapsu et erratico, ferro amputans co2
ercet ars agricolarum, ne silvescat sarmentis, et in omnes partes
nimia fundatur. Itaque, ineunte vere, in iis quae relicta sunt,
exsistit, tamquam ad articulos sarmentorum, ea, quae gemma dici-
tur: a qua oriens uva sese ostendit3 quae, et succo terrae et ca-
lore solis augescens, primo est peracerba gustatu3 deinde matu-
rata dulcesc1t; vestitaque pampinis, nec modico tepore caret, et
nimios solis defendit ardores3 qua quid potest esse, cum fructu

laetius, tum adspectu pulchrius? 2cujus quidem non utilitas me so·-
L

