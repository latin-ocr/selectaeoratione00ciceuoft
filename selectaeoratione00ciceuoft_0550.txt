508 , DE AMICn‘rA:

in famulatu fuerint, cum cogniti sunt, et aut deorum aut regum
filii inventi, retinent tamen caritatem in pastores, quos patres mul-.
tos annos esse duxerunt. Quod quidem est multo profecto magis
in veris patribus certisque faciendum: fructus enim ingenii et vir-
tutis, omnisque praestantiae, tum maximus capitur, cum in proxi-
mum quemque confertur.

XX. Ut igitur ii, qui sunt in amicitiae conjunctionisque neces-
situdine superiores, exaequare se cum inferioribus debent; sic in-
feriores non dolere se a suis aut ingenio, aut fortuna, aut dig,
nitate, superari3 quorum plerique aut queruntur semper aliquid,
aut etiam exprobrant3 eoque magis, si habere se putant, quod of-
ficiose et amice, aut cum labore aliquo suo, factum queant dicere.
Odiosum sane genus hominum officia exprobrantium3 quae me-
minisse debet is, in quem collata sunt, non commemorare, qui
contulit. Quamobrem, ut ii, qui superiores sunt, submittere se de-
bent in amicitia3 sic quodam modo inferiores extollere. Sunt enim
quidam, qui molestas amicitias faciunt, cum ipsi se contemni pu-
tant3 quod non fere contingit, nisi iis qui etiam contemnendos
se arbitrantur3 qui hac opinione, non modo verbis, sed etiam
opere, levandi sunt. Tantum autem cuique tribuendum, primum,
quantum ipse efficere possis, deinde etiam, quantum ille, quem
diligas atque adjuves, sustinere. Non enim tu possis, quantumvis
licet excellas, omnes tuos ad honores amplissimos producere: ut
Scipio P. Rutilium potuit consulem efficere, fratrem ejus Lucium
non potuit. Quod si etiam possis quidvis deferre ad alterum, vi·-
dendum est tamen, quid ille possit sustinere. Omnino amicitiae,
corroboratis jam confirmatisque et ingeniis et aetatibus, judicandae
sunt3 nec, siqui ineunte aetate venandi aut pilae studiosi fuerint,
eos habere necessarios oportet, quos tum eodem studio praeditos
dilexerunt: isto enim modo nutrices et paedagogi, jure vetustatis,
plurimum benevolentiae postulabunt3 qui negligendi quidem non
sunt, sed alio quodam modo colendi : aliter amicitiae stabiles per..
manere non possunt: dispares enim mores disparia studia sequun-
tur,quorum dissimilitudo dissociat amicitias. Nec ob aliam causam
ullam boni improbis, improbi bonis, amici esse non possunt, nisi
quod tanta est inter eos, quanta maxima potest esse, morum studi-
orumque distantia. Recte etiam praecipi potest in amicitiis, ne in-
temperata quaedam benevolentia (quod persaepe fit) impediat mag-
nas utilitates amicorum. Nec enim (ut ad fabulas redeam) Tr'o-
jam Neoptolemus capere potuisset, si Lycomedem, apud quem
erat educatus, multis cum lacrymis iter suum impedientem, audire
voluisset. Et saepe incidunt magnae res, ut discedendum sit ab
amicis: quas qui impedire vult, quod desiderium non facile
ferat, is et infirmus est mollisque natura, et, ob eam ipsam causam,
in amicitie parum justus. Atque in omni re considerandum est,

et quid postules ab amico, et quid patiare a te impetrari.

