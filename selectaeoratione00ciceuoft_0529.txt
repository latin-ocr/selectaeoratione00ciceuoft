m: SENEc1·u·1·E. 487

XIX. Quarta restat causa, quse maxime angere atque sollici-
tam habere nostram aetatem videtur3 appropin natio mortis; quae
certe ἐι senectute non potest longe abesse. miserum senem,
qui, mortem contemnendam esse, in tam longa aetate non viderit!
qua: aut plane negligenda est, si omnino exstinguit animum3
aut etiam optanda} si aliqui» eum deducit, ubi sit futurus aeter-
nus. Atqui tertium certi· nihil inveniri potest. Quid igitur ti-
meam, si aut non miser post mortem, aut beatus etiam, futurus
sum? quamquam quis est tam stultus, quamvis sit adolescens, cui
sit exploratum, se ad vesperum esse victurum? Quinetiam aetas
illa multo plures, quam nostra, mortis casus habet: facilius in mor-
bos incidunt adolescentes; gravius aegrotant3 tristius curantur3
itaque pauci veniunt ad senectutem3 quod ni ita accideret, melius
et prudentius viveretur: mens enim et ratio et consilium in se-
nibus est3 qui si nulli fuissent, nullae omnino civitates essent.
Sed redeo ad mortem impendentem. Quod illud est crimen se-
nectutis, cum illud videatis cum adolescentia esse commune?
Sensi ego, cum in optimo filio meo, tum in exspectatis ad amplis-
simam dignitatem fratribus tuis, Scipio, omni aetati mortem esse
communem. At sperat adolescens, diu se victurum3 quod spe-
rare idem senex nou potest. Insipienter sperat: quid enim stu}-
tius, quam incerta pro certis habere, falsa pro veris? Senex ne,
quod speret quidem, habet. At est, eo meliore conditione quam
adolescens, cum id, quod ille sperat, hicjam consecutus est. Ille
vult diu vivere3 hic diu vixit. Quamquam (o dii boni Ξ) quid
est in hominis vita diu? Da enim supremum tempus ς exspectemus
Tartessiorum regis aetatem: fuit enim, ut scriptum video, Argan-
thonius quidam Gadibus, qui octoginta regnavit annos centum
et viginti vixit. Sed mihi ne diuturnum quidem quidquam
videtur, in quo est aliquid extremum: cum enim id advenit, tunc
illud, quod praeteriit, effluxit3 tantum remanet, quod virtute et
recte factis consecutus sis. Horae quidem cedunt, et dies, et men-
seS, et anni3 nec praeteritum tempus unquam revertitur3 nec, quid
sequatur, sciri potest. Quod cuique temporis ad vivendum datur, eo
debet esse contentus3 neque enim histrioni, ut placeat, peragenda
est fabula, modo, in quocumque fuerit actu, probetur3 neque sa-
pienti usque ad Plaudite vivendum3 breve enim tempus aetatis
satis est longum ad bene honesteque vivendum: sin processeris lon-
gius, non magis dolendum est, quam agricolae dolent, praeterita.
verni temporis suavitate, aestatem autumnumque venisse: ver enim
tamquam adolescentiam significat, ostenditque fructos futuros: re-
liqua tempora demetendis fructibus et percipiendis accommodata
sunt: fructus autem senectutis est (ut saepe dixi) ante partorum
bonorum memoria et copia. Omnia vero, quae secundum natu-
ram fiunt, sunt habenda in bonis: qnid est autem tam secundum

