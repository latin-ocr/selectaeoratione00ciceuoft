ως sm ECi‘UrE. 479

tuus avitus Masinissa quoe saciat hodie, nonaginta annos natus3
cum ingressus iter pedibus sit, in equum omnino non adscendere ;
cum equo, ex equo nou descendere; nullo imbre, nullo frigore,
adduci, ut capite operto sit: sumniam in eo esse corporis siccita-
te1n3 itaque exsequi onmia regis officia et munera. Potest igitur
exercitatio et temperantia etiam senectuti conservare aliquid pris-
tini roboris.

Xl. Non sunt in senectute vires ’ἒ Ne postulantur quidem vires
ῑι senectute. Ergb, et legibus et institutis, vacat aetas nostra mune-
ribus iis qum non possunt sine viribus sustineri: itaque non modo,
quod non possumus, sed ne quantum possumus quidem, cogimur.
At ita multi sunt imbecilli senes, ut nullum officii aut omnino
vitae munus exsequi possint. At id quidem non proprium senec-
tutis est vitium, sed commune valetudinis. Quam fuit imbecillus
P. Africani filius, is qui te adoptavit! quam tenui aut nulla po·
tius valetudine! quod ni ita fuisset, alterum ille exstitisset lumen
civitatis: ad paternam enim magnitudinem animi doctrina uberior
accesserat. Quid mirum igitur in senibus, si infirmi sunt ali-
quando, cum ne id quidem*adolescentes effugere possint? Re-
sistendum, Laeli et Scipio, senectuti est; ejusque vitia diligentia
compensanda sunt. Pugnandum, tamquam contra morbum, sic
contra senectutem3 habenda ratio valetudinis, utendum exer-
citationibus modicis; tantum cibi et potionis adhibendum, ut re-
ficiantur vires, non opprimantur. Nec verb corpori soli subveni-
endum est, sed menti atque animo multo magis: nam haec quo-
que, nisi tamquam lumini oleum instilles, exstinguuntur senectute;
et corpora quidem defatigatione et exercitatione ingravescunt
animi autem exercitando levantur. Nam, quos aitCaecilius comicos
stultos senes, hos significat credulos, obliviosos, dissolutos, quae
vitia sunt, non senectutis, sed inertis, ignavae, somniculosae senec-
tutis. Ut petulantia, ut libido, magis est adolescentium, quam
senum: nec tamen omnium adolescentium, sed non proborum3
sic ista senilis stultitia, quae deliratio appellari solet, senum le-
vium est, non omnium. Quatuor robustos filios, quinque filias,
tantam domum, tantas clientelas, Appius regebat, et senex et cae-
cus: intentum enim animum, tamquam arcum, habebat3 nec lan-
guescens succumbebat senectuti. Tenebat non modb auctorita-
tem, sed etiam imperium, in suos: metuebant servi3 verebantur
liberi, carum omnes habebant: vigebat in illa domo patrius mos
et disciplina. Ita enim senectus honesta est, si se ipsa defendit,
si jus sunni retinet, si nemini emancipata est, si usque ad ex-
tremum spiritum vin‹.licetjus snum. Ut enim adolescentem, in
quo senile aliquid, sic senem, in quo est adolescentis aliquid,
probo; quod qui sequitur, corpore senex esse poterit3 animo nun-
quam erit. Septimus mihi Originum liber est in manibus: om-
nia antiquitatis monimenta collig03 causarum illustrium, quas-

