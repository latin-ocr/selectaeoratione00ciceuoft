490 DE SENECTUTE.

XXII. Apud Xenophontem autem, moriens Cyrus major haec
dicit: “ Nolite arbitrari, 0 mihi carissimi filii! me, cnm
ὲ vobis discessero, nusquam aut nullum fore. Nec enim,
dum eram vobiscum, animum meum videbatis: sed eum esse in
hoc corpore, ex iis rebus quas gerebam, intelligebatis: eumdem
igitur esse creditote, etiam si nullum videbitis. Nec vero clarorum
virorum post mortem honores permanerent, si nihil eorum ipso-
rum animi efficerent, quo diutius memoriam sui teneremus. Mihi
quidem nunquam persuaderi potuit, animos, dum in corporibus
essent mortalibus, vivere, cum exissent ex iis, emori3 nec veri>
tum animum esse insipientem, cum ex insipienti corpore evasisset3
sed, cum, omni admixtione corporis liberatus, purus et integer esse
coepisset, tum esse sapientem. Atque etiam, cum hominis natura
morte dissolvitur, caeterarum rerum perspicuum est quo quaeque
discedant: abeunt enim illuc omnia, unde orta sunt3 animus au-
tem solus, nec cum adest, nec cum discedit, apparet. Jam vero
videtis, nihil esse morti tam simile, quam somnum. Atqui dor-
mientium animi maxime declarant divinitatem suam : multa enim,
cum remissi et liberi sunt, futura prospiciunt: ex quo intelligitur,
quales futuri sint, cum se plane corporis vinculis relaxaverint.
Quare, si haec ita sunt, sic me colitote ut deum: sin una est in-
teriturus animus cum corpore, vos tamen, deos verentes, qui hanc
omnem pulchritudinem tuentur et regunt, memoriam nostri pie
inviolateque servabitis.'' Cyrus quidem haec moriens.

XXIII. Nos, si placet, nostra videamus. Nemo unquam mihi,
Scipio, persuadebit, aut patrem tuum Paulum, aut duos aVOS,
Paulum et Africanum, aut Africani patrem aut patruum, aut
multos praestantes viros,quos enumerare nonest necesse, tanta esse
conatos, quae ad posteritatis memoriam pertinerent, nisi animo
cernerent posteritatem ad se pertinere. An censes, (ut de me
ipso aliquid, more senum, glorier) me tantos labores diurnos noc-
turnosque domi militiaeque suscepturum fuisse, si iisdem finibus
gloriam meam, quibus vitam, essem terminaturus? Nonne
melius multo fuisset, otiosam aetatem et quietam sine ullo
labore et contentione traducere? Sed, nescio quomodo, animus,
erigens se, posteritatem semper ita prospiciebat, quasi, cum
excessisset ὲ vita, tum denique victurus esset, quod quidem ni
ita se haberet, ut animi immortales essent, haud optimi cujus-2
que animus maxime ad immortalitatis gloriam niteretur. Quid,
quod sapientissimus quisque aequissimo animo moritur, stultis-
simus iniquissimo? Nonne vobis videtur animus is, qui plus
cernat et longius, videre se ad meliora proficisci3 ille autem,
cui obtusior sit acies, non videre? Equidem efferor studio
patres vestros, quos colui et dilexi, videndi : neque vero eos solos
convenire ave0, quos ipse cognovi; sed illos etiarn, de quibus au-

